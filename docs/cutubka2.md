## Cutubka Labaad:
#### Xuquuqda Asaasiga ah iyo Waajibaadka Muwaaddinka
*Madaxa Koowaad: Mabaadi’da Guud Ee Xuquuqda Aadanaha*

#Qodobka 10aad
Karaamada Aadanaha

Karaamada aadanuhu waa deeq Ilaahey Subxaanahu wa tacaalaa ku mannaystay qof kasta oo Banii’aadan ah, xuquuqda aadanahuna deeqdaas ayey ka dhalataa.
Karaamada Aadanaha waa laguma-xadgudbaan, dhawristeeduna waa waajib saaran dadka oo dhan.
Awoodda Dawladda waa in aan marnaba loo isticmaalin meel-uga-dhicid karaamada Aadanaha.